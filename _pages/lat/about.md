---
title: O nama
language: bs
permalink: /bs/about/
layout: page
---

Ova web stranica služi za diseminaciju podataka o globalnim SDG indikatorima za Bosnu i Hercegovinu. Uz podršku Ekonomske komisije Ujedinjenih naroda za Evropu (UNECE) stranicu je kreirala i održava Agencija za statistiku BiH. 
Bosna i Hercegovina je 2016. godine krenula na svoje participativno i istraživačko putovanje u 2030. Agenda 2030 i Ciljevi održivog razvoja u Bosni i Hercegovini zvanično su predstavljeni u aprilu 2017. godine, na SDG konferenciji visokog nivoa organizovanoj pod pokroviteljstvom Predsjedništva Bosne i Hercegovine.

Prvi Dobrovoljni izvještaj Bosne i Hercegovine o provođenju Agende 2030. i ciljeva održivog razvoja predstavljen je u julu 2019. godine na Političkom forumu na visokom nivou (HLPF) u New Yorku. Dokument su pripremile relevantne institucije na svim administrativnim nivoima u Bosni i Hercegovini. Dobrovoljni izvještaj informiše o procesu poduzetom u zemlji i dalje se koristi kao referentni dokument za sve kasnije procese strateškog planiranja u institucijama Bosne i Hercegovine i na svim ostalim nivoima.

Razvoj Okvira za realizaciju ciljeva održivog razvoja u Bosni i Hercegovini, kao zajedničkog dokumenta svih nivoa vlasti u BiH, bio je jedan od najvažnijih koraka za realizaciju Agende 2030. Vijeće ministara BiH usvojilo je dokument na 32. sjednici održanoj u aprilu 2021. godine.

Pored toga, Okvir saradnje za održivi razvoj 2021-25 (CF) usvojilo je Vijeće ministara BiH na svojoj 22. sjednici 16. decembra 2020. godine i potvrdilo ga Predsjedništvo BiH na svom 114. vanrednom zasjedanju 5. marta 2021. godine. Okvir saradnje osigurat će nastavak partnerstva i rada prema održivijem, otpornijem, inkluzivnijem društvu, koji će svim ljudima u BiH pomoći da žive duže, zdravije i prosperitetnije i sigurnije živote, a istovremeno i pomoći dostizanju Ciljeva održivog razvoja i Agende 2030.

